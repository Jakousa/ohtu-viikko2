Referaatti Kenny Heinosen kandidaattityöstä “Ryhmätyöskentely ohjelmistokehityksessä”

Ohjelmistoprojektien kasvava kompleksisuus vaikeuttaa yksilötyöskentelyä. Ryhmätyössä ei tekniset taidot riitä ja ryhmän suorituskyky riippuu kommunikaatio- ja yhteistyötaidoista. (16) Ketterissä menetelmissä korostuu ryhmän sisäinen yhteistyö koska niissä ei ole johtajaa tai projektipäällikköä. 
	Extreme Programmingssä (XP) ryhmän jäsenet järjestetään samaan tilaan ja asiakas keskustelee paikan päällä ryhmälle. XP:ssä suuressa roolissa oleva pariohjelmointi korostaa kommunikaatiota sekä ryhmätyötä, parantaa koodin laatua ja auttaa levittämään osaamista. 
	Scrumissa ryhmä koostuu monitaitoisista jäsenistä ja yksi jäsen valitaan scrummasteriksi jonka tehtävänä on tukea ryhmätyöskentelyä huolehtimalla ulkopuolisista asioista kuten asiakkaasta. Lisäksi scrummaster huolehtii, että ryhmä noudattaa Scrumin prosessia. Ryhmä on itseorganisoituva ja päättää sisäisesti mitä tehdään sprintin sisällä. Jokaisen sprintin alussa järjestetään sprintin suunnittelupalaveri, päivittäin noin 15 minuuttia kestävä päiväpalaveri ja sprintin lopussa katselmointi sekä retrospektiivi. Vain katselmointiin ja suunnittelun alkuosaan osallistuu asiakas.

Erilaiset persoonallisuusindikaattorit kuten Myers-Briggs ovat tehokkaita apukeinoja ryhmänmuodostamiseen, sillä erilaiset ihmiset voivat tehostaa tai haitata yhteistyötä. Tämän lisäksi erilaiset ihmiset soveltuvat paremmin eri kehityksenvaiheisiin kuin toisiin. Ohjelmistoalan ammattilaiset korostavat tärkeinä piirteinä joustavuutta ja mukautuvuutta, hyviä kommunikaatiotaitoja, älykkyyttä ja mukavuutta. Huonona piirteenä pidetään erityisesti huonoja kommunikaatiotaitoja.
	Opetuskäyttöön käytettyjä ryhmätyöhön rohkaisevia menetelmillä ja ryhmätyöharjoituksilla voidaan kehittää sekä yksilön, että ryhmän yhteistyökykyä.  Ryhmätyöskentelyn osaaminen on tärkeää ihmiselle, joka pyrkii ohjelmistoalalle.
